Sovelluksen rajoitteet ja puuttuvat ominaisuudet

Osin harjoitustyöluonteensa vuoksi sovellus ei tällaisenaan soveltuisi käytettäväksi varsinaisena verkkokauppana.
Esimerkiksi nyt käyttäjä pystyy rekisteröitymisen yhteydessä valitsemaan itse käyttäjä/työntekijä-roolin, ja
myös muuttamaan tätä milloin vain. Oikeassa verkkokaupassa asia toteutettaisiin luonnollisesti toisin, ja 
esim. työntekijän rekisteröityminen ja siihen liittyvät tunnistautumiset olisi varmaankin eriytetty selvästi.

Tällä hetkellä sovelluksen perustoiminnallisuuksissa ei ole mielestäni suuria puutteita. Ehkä keskeisimpänä
mieleen tulee tällä hetkellä puuttuva mahdollisuus lisätä useampi kappale samaa tuotetta ostoskoriin ja samaan
tilaukseen. Tätä yritettiin toteuttaa myös pajaohjaajan avustuksella ilman suurempia tietokantatauluihin tehtäviä
mutoksia, mutta se osoittautui yllättävän hankalaksi. Niinpä mahdollisuus jäi tällä erää sovelluksesta puuttumaan.

Tuotevalikoimaa olisi toki voinut kasvattaa esim. kategorioiden kautta, ja kirjoillekin tuoda mukaan lisäattribuutteja.
Toteutuksessa on kuitenkin keskitytty suhteellisen rajattuun tietomäärään.

 
